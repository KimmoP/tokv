Itsenäisen hyppääjän varusteista
====

Laskuvarjohyppääjältä edellytetään hyppytoiminnassa vähintään seuraavia varusteita:

* Laskuvarjokokonaisuus, jossa pää- ja varavarjo ovat samoissa valjaissa.
* Koukkupuukko kiinnitettynä siten, että se on hypyn aikana helposti käytettävissä.
* Visuaalinen korkeusmittari, joka on luettavissa hypyn aikana. Korkeusmittaria, jossa on ainoastaan digitaalinen
numeronäyttö, ei sallita ainoaksi visuaaliseksi mittariksi A- ja B-lisenssihyppääjille. Mikäli maalialue sijaitsee
vedessä eikä hyppykorkeus ylitä 1500 metriä, visuaalinen korkeusmittari ei ole pakollinen varuste.
* Suojapäähine A-, B- ja C-lisenssihyppääjillä nousun, lähestymisen tai laskun aikana 300 metrin lentokorkeuden
alapuolella sekä hypyn aikana.
* Tyynymallinen kovikkeellinen varavarjon kahva on sallittu ainoastaan D-lisenssihyppääjillä, mikäli varusteissa
on varavarjon automaattilaukaisin. Lisäksi suositellaan käytettäväksi varavarjon pakkolaukaisuhihnaa. Tyynymallisen
kahvan oikeaoppista käyttötekniikkaa on syytä harjoitella säännöllisesti.
* A- ja B-lisenssihyppääjältä edellytetään hyppytoiminnassa hyppykäyttöön hyväksyttyä varavarjon automaattilaukaisinta.
* A- ja B-lisenssihyppääjältä edellytetään hyppytoiminnassa varavarjon pakkolaukaisuhihnaa. Kupumuodostelmahypyillä
sitä ei tarvitse käyttää.
Muista varusteista kerrotaan jäljempänä tässä ohjeessa.