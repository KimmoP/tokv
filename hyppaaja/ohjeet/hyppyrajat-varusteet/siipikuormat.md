Siipikuormat
====

Pää- ja varavarjon siipikuorman ja tyypin on oltava hyppääjän taitoihin ja kokemukseen nähden sopiva. A- ja B-lisenssihyppääjien on käytettävä valmistajan aloitteleville hyppääjille suosittelemaa laskuvarjomallia, jonka siipikuorma
ei saa ylittää rajaa 1,34 lbs/sqft (paunaa neliöjalkaa kohti).

Alkeis- ja peruskoulutuksessa olevien oppilaiden
siipikuorma ei saa ylittää rajaa 1,1 lbs/sqft. Jatkokoulutuksessa olevien oppilaiden siipikuorma ei saa ylittää rajaa 1,34 lbs/sqft, ja yli 1,1 lbs/sqft siipikuorman tuottavan varjon vähimmäiskoko on 150 sqft.