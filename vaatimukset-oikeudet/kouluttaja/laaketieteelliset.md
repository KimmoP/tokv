
## Lääketieteelliset vaatimukset


Vapaapudotuskouluttajan ja hyppymestarin tulee kelpoisuutta hakiessaan osoittaa lääkärintodistuksella koulutusorganisaatiolle, että hän täyttää kouluttajan toiminnassa tarvittavat riittävät terveydelliset vaatimukset. 

Vapaapudotuskouluttajien ja hyppymestareiden on uusittava terveydentilavakuutus viiden vuoden välein. Kouluttajan täytettyä 60 vuotta vaaditaan lisäksi lääkärintodistus viiden vuoden välein. Nova- ja tandemhyppymestareilta vaaditaan lää-
kärintodistus kelpoisuutta haettaessa ja sen jälkeen viiden vuoden välein.

Lääkärintarkastuksessa tulee hyppääjän esittää tarkastavalle lääkärille tämän ohjeen kohdat Laskuvarjohyppääjän terveydentilavaatimukset, Laskuvarjohyppääjiä koskevat lääketieteelliset vaatimukset sekä Ohjeet tutkivalle lääkärille. Koulutusorganisaatio tarkastaa lääkärintodistuksen ja tekee tarkastuksesta merkinnän terveydentilavakuutuslomakkeeseen.

Lisäksi mahdollisesti tarvittavat rajoitukset (esim. silmälasit, pakollinen varavarjon automaattilaukaisin) merkitään hyppypäiväkirjaan. Koulutusorganisaatio voi tarpeen vaatiessa vaatia milloin tahansa kouluttajalta lääkärintodistuksen osoituksena tämän terveydentilasta.