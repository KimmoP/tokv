
## Novahyppymestari (NHM)

Novahyppymestarikelpoisuuden täyttymisen toteaa kurssin eksaminaattori, joka antaa koulutustodistuksen. Novahyppymestarin kelpoisuuden toteaa koulutusorganisaation koulutuspäällikkö ja myöntää SIL. Kelpoisuus on voimassa, kun henkilöllä on esittää SIL:n myöntämä kelpoisuustodistus. 

Ennen kuin henkilö voi toimia novahyppymestarina, hänen on täytettävä seuraavat vaatimukset:

* vähintään 18-vuoden ikä
* vapaapudotuskouluttajan kelpoisuus 30.4.2011 jälkeen koulutuksen saaneilta
* hyväksytysti suoritettu SIL:n hyväksymän koulutusohjeen mukainen novahyppymestarikoulutus.


### Voimassaolo

Novahyppymestarin kelpoisuus on voimassa myöntämispäivämäärästä seuraavan kalenterivuoden maaliskuun loppuun asti, lääketieteelliset vaatimukset huomioiden. 

Lisäksi novahyppymestarina toimiminen edellyttää, että:

* henkilöllä on voimassa oleva C- tai D-lisenssi
* hän on suorittanut novahyppymestarikokeen, joka on voimassa 24 kuukautta
* hän on kelpoisuutta haettaessa tai uusittaessa hypännyt vähintään 15 novatasokoulutushyppyä viimeisen 12 kuukauden aikana
* hän on toiminut kouluttajana ainakin yhdellä nova-alkeiskurssilla vuosittain. Mikäli edellisestä novatasokoulutushypystä on aikaa yli kuusi kuukautta, hänen on hypättävä vähintään kolme harjoitushyppyä toisen novahyppymestarin kanssa. Mikäli novatasokoulutushyppyjä ei ole riittävästi tai edellisestä novatasokoulutushypystä on aikaa yli 12 kuukautta, hänen on hypättävä SIL:n novahyppymestarikouluttajan valvonnassa tämän määräämät suoritukset.


### Oikeudet

Novahyppymestarilla on oikeus kouluttaa nova-alkeiskoulutuksessa ja perus- tai jatkokoulutuksessa olevaa oppilasta.

Hän saa myöntää oppilaan kelpoisuuden ja antaa itsenäisen hyppääjän koulutustodistuksen.
