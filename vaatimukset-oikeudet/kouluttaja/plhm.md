Pakkolaukaisuhyppymestari (PL-HM)

PL-hyppymestarikurssin eksaminaattori antaa koulutustodistuksen. PL-hyppymestarin kelpoisuuden toteaa koulutusorganisaation
koulutuspäällikkö ja myöntää SIL. Kelpoisuus on voimassa, kun henkilöllä on esittää SIL:n
myöntämä kelpoisuustodistus. Ennen kuin laskuvarjohyppääjä voi toimia PL-hyppymestarina, on hänen täytettävä
seuraavat kelpoisuusvaatimukset:
• vähintään 18-vuoden ikä
• vapaapudotuskouluttajan kelpoisuus 30.4.2011 jälkeen koulutuksen saaneilta
• hyväksytysti suoritettu SIL:n hyväksymän koulutusohjeen mukainen PL-hyppymestarikoulutus.
10
Voimassaolo
PL-hyppymestarin kelpoisuus on voimassa myöntämispäivämäärästä seuraavan kalenterivuoden maaliskuun loppuun
asti, lääketieteelliset vaatimukset huomioiden. PL-hyppymestarina toimiminen edellyttää, että:
• henkilöllä on voimassa oleva C- tai D-lisenssi
• hän on suorittanut PL-hyppymestarikokeen, joka on voimassa 24 kuukautta
• hän on kelpoisuutta haettaessa tai uusittaessa itsenäisesti pudottanut viimeisten 12 kuukauden aikana vähintään
10 oppilasta
• hän on toiminut kouluttajana ainakin yhdellä alkeiskurssilla vuosittain.
Mikäli edellytykset eivät täyty on suoritettava SIL:n PL-hyppymestarikurssin eksaminaattorin määräämät suoritukset.
Mikäli pelkkä pudotusmäärä ei täyty, hänen on pudotettava puuttuvat pudotukset hyväksytysti toisen hyppymestarin
valvonnassa. Valvovan hyppymestarin on oltava mukana hyppylennolla.
Oikeudet
PL-hyppymestarilla on oikeus kouluttaa PL-alkeiskoulutuksessa, perus- tai jatkokoulutuksessa olevaa oppilasta.
Hän saa myöntää oppilaan kelpoisuuden ja antaa itsenäisen hyppääjän koulutustodistuksen.