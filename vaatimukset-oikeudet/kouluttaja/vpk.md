
## Vapaapudotuskouluttaja (VPK)

Vapaapudotuskouluttajakurssin eksaminaattori antaa koulutustodistuksen. Vapaapudotuskouluttajan kelpoisuuden toteaa koulutusorganisaation koulutuspäällikkö ja myöntää SIL. Kelpoisuus on voimassa, kun henkilöllä on esittää
SIL:n myöntämä kelpoisuustodistus. 

Ennen kuin laskuvarjohyppääjä voi toimia vapaapudotuskouluttajana, on
hänen täytettävä seuraavat kelpoisuusvaatimukset:

* vähintään 18 vuoden ikä
* vähintään 200 itseaukaisuhyppyä
* Vähintään C-lisenssi
* vähintään kaksi vuotta voimassa ollut itsenäiseen hyppäämiseen oikeuttava koulutustodistus
* hyväksytysti suoritettu SIL:n hyväksymän koulutusohjeen mukainen vapaapudotuskouluttajakurssi.


### Voimassaolo

Vapaapudotuskouluttajan kelpoisuus on voimassa myöntämispäivämäärästä seuraavan kalenterivuoden maaliskuun loppuun asti, lääketieteelliset vaatimukset huomioiden. 

Vapaapudotuskouluttajana toimiminen edellyttää, että:

* henkilöllä on voimassa oleva C- tai D-lisenssi
* hän on suorittanut vapaapudotuskouluttajakokeen, joka on voimassa 24 kuukautta
* hän on kelpoisuutta haettaessa tai uusittaessa viimeisen 12 kuukauden aikana tehnyt vähintään 10 itsenäistä oppilaspudotusta tai koulutushyppyä oppilaan kanssa, joista vähintään viisi tulee olla ryhmähyppyjä oppilaan kanssa. Mikäli tämä määrä ei täyty, hänen on hypättävä vähintään yksi harjoitushyppy hyppymestarin kanssa.


### Oikeudet

Vapaapudotuskouluttajalla on oikeus tarkastaa perus- ja jatkokoulutuksessa olevan oppilaan hyppyvarusteet ja kouluttaa tätä. Vapaapudotuskouluttajalla ei ole oikeutta vastaanottaa kokeita tai näytteitä.