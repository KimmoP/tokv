2.3.5 Tandemhyppymestari (THM)
Tandemhyppymestarin kelpoisuuden toteaa tandemhyppymestarikurssin järjestäneen koulutusorganisaation eksaminaattori,
joka antaa koulutustodistuksen. Kelpoisuustodistuksen myöntää SIL. Kelpoisuus on voimassa, kun
henkilöllä on esittää SIL:n myöntämä kelpoisuustodistus. Ennen kuin henkilö voi toimia tandemhyppymestarina,
hänen on täytettävä seuraavat vaatimukset:
• vähintään 18-vuoden ikä
• vapaapudotuskouluttajan kelpoisuus 30.4.2011 jälkeen koulutuksen saaneilta
• hyväksytysti suoritettu SIL:n hyväksymän koulutusohjelman mukainen tandemhyppymestarikoulutus.
Voimassaolo
Tandemhyppymestarin kelpoisuus on voimassa myöntämispäivämäärästä seuraavan kalenterivuoden maaliskuun
loppuun asti, lääketieteelliset vaatimukset huomioiden. Lisäksi tandemhyppymestarina toimiminen edellyttää, että:
• henkilöllä on voimassa oleva D-lisenssi
• hän on suorittanut tandemhyppymestarikertauskuulustelun, joka on voimassa 24 kuukautta
• hän täyttää tandemlaskuvarjon valmistajan vaatimukset kelpoisuuden voimassaolosta
• hän on kelpoisuutta haettaessa tai uusittaessa hypännyt viimeisen 12 kuukauden aikana vähintään 25 tandemhyppyä.
Mikäli edellytykset eivät täyty, hänen on suoritettava SIL:n tandemhyppymestarikurssin eksaminaattorin määrää-
mät suoritukset.
Oikeudet
Tandemhyppymestarilla on oikeus kouluttaa tandemoppilasta. Hän saa tarkastaa perus- ja jatkokoulutuksessa olevan
oppilaan hyppyvarusteet ja kouluttaa tätä, mikäli hänellä on voimassaoleva vapaapudotuskouluttajan kelpoisuus.
Tandemhyppymestarilla on oikeus hypätä sellaisen tandemoppilaan kanssa, joka ei täytä SIL:n suosituksia tandemoppilaan
terveydentilasta, jos tandemhyppymestari (ns. ”medical”-pätevyyden omaava tandemhyppymestari)
täyttää seuraavat ehdot:
• hänen tandemhyppykokemuksensa on vähintään 250 tandemhyppyä
• hän on suorittanut vähintään 50 laskuvarjohyppyä viimeksi kuluneiden 6 kuukauden aikana, joista vähintään 25
tulee olla tandemhyppyjä.
