
## Oppilas

Henkilöllä pitää olla SIL koulutusohjelmassa määritellyt tiedot ja taidot, jotka tulee osoittaa määritellyillä kokeilla, sekä hänen tulee olla suorittanut koulutusohjelmassa määrätyt hypyt hyväksytysti. Hyväksytyssä kirjallisessa kokeessa on vastattu vähintään 70 prosenttiin koekysymyksistä hyväksyttävästi. Käytännön kokeissa hyppymestari arvioi, mikä on kuhunkin koulutukseen riittävä osaamisen taso.


## Tandemoppilas

Ennen ensimmäistä hyppyä oppilaalta edellytetään riittävät tiedot uloshypystä ja toiminnasta vapaapudotuksessa.


## Voimassaolo

Oppilaan kelpoisuus on voimassa hänen annettuaan terveydentilavakuutuksen tai lääkärintodistuksen, joka ilmoittaa oppilaan täyttävän kyseessä olevaan laskuvarjohyppytoimintaan riittävät terveydelliset vaatimukset. 

Koulutuspäällikkö voi päätöksellään peruuttaa kelpoisuuden. Koesuoritukset ovat voimassa yhden vuoden suorituspäivästä lukien, paitsi varavarjon käyttönäyte, joka on voimassa 2 kuukautta suorituspäivästä lukien.