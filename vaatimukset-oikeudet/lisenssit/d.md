
## Laskuvarjohyppääjän D-lisenssin vaatimukset, voimassaolo, toteaminen ja oikeudet

D-lisenssin vaatimukset ovat:

* samat ikä-, tieto- ja taitovaatimukset kuin C-lisenssiä varten
* vähintään 500 itseaukaisuhyppyä ja kolme tuntia vapaapudotusta.

Laskuvarjohyppääjän D-lisenssin vaatimusten täyttymisen toteaa kyseisen koulutusorganisaation koulutuspäällikkö tai hyppymestari, jotka antavat koulutustodistuksen. D-lisenssin myöntää SIL. Se on voimassa ja uusitaan samoin
edellytyksin kuin C-lisenssi. 

Aiemmin myönnettyä D-lisenssiä uusittaessa hyppääjä varmentaa omalla allekirjoituksellaan, että lisenssiin vaadittavat kokemus- ja terveydentilavaatimukset täyttyvät. 

D-lisenssin haltijalla on samat oikeudet kuin C-lisenssihyppääjällä. Lisäksi D-lisenssin hyppääjä saa olla käyttämättä suojapäähinettä hypyn aikana. Hän saa käyttää hypyn aikana sellaisia varusteita (esimerkiksi skysurf-lautaa, tuubeja, savuja tai liitopukua), jotka saattavat oleellisesti vaikuttaa suoritukseen vapaapudotuksessa ja varjon varassa.
