
## Laskuvarjohyppääjän C-lisenssin vaatimukset, voimassaolo, toteaminen ja oikeudet

C-lisenssin vaatimukset ovat:

* samat ikä-, tieto- ja taitovaatimukset kuin B-lisenssiä varten
* vähintään 200 itseaukaisuhyppyä ja tunti vapaapudotusta.
* 
Laskuvarjohyppääjän C-lisenssin vaatimusten täyttymisen toteaa kyseisen koulutusorganisaation koulutuspäällikkö tai hyppymestari, jotka antavat koulutustodistuksen. C-lisenssin myöntää SIL. Se on voimassa ja uusitaan samoin
edellytyksin kuin B-lisenssi. 

Aiemmin myönnettyä C-lisenssiä uusittaessa hyppääjä varmentaa omalla allekirjoituksellaan, että lisenssiin vaadittavat kokemus- ja terveydentilavaatimukset täyttyvät. 

C-lisenssin haltijalla on samat oikeudet kuin B-lisenssihyppääjällä ja hän saa lisäksi hypätä kuvaus-, näytös- ja yöhyppyjä. Hän saa myös hypätä liitopukuhyppyjä, mikäli hänellä on liitopukuvalmistajan tai SIL:n hyväksymän liitohyppykouluttajan antama
koulutus.
