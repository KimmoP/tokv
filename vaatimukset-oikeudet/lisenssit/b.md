
## Laskuvarjohyppääjän B-lisenssin vaatimukset, voimassaolo, toteaminen ja oikeudet

B-lisenssin vaatimukset ovat:

* samat ikä-, tieto- ja taitovaatimukset kuin A-lisenssiä varten
* vähintään 50 itseaukaisuhyppyä ja 30 minuuttia vapaapudotusta
* hyväksytysti suoritettu SIL:n määrittelemä kuvunkäsittelykurssi tai vastaava hyppyohjelma.

Laskuvarjohyppääjän B-lisenssin vaatimusten täyttymisen toteaa kyseisen koulutusorganisaation koulutuspäällikkö tai hyppymestari, jotka antavat koulutustodistuksen. B-lisenssin myöntää SIL. Se on voimassa ja uusitaan samoin
edellytyksin kuin A-lisenssi. 

Aiemmin myönnettyä B-lisenssiä uusittaessa hyppääjä varmentaa omalla allekirjoituksellaan, että lisenssiin vaadittavat kokemus- ja terveydentilavaatimukset täyttyvät. 

B-lisenssin haltijalla on samat oikeudet kuin A-lisenssihyppääjällä. Lisäksi B-lisenssihyppääjä saa hypätä vesihyppyjä sekä 100 hyppyä hypännyt B-lisenssin haltija saa toimia apukouluttajana koulutuspäällikön hyväksynnällä.

