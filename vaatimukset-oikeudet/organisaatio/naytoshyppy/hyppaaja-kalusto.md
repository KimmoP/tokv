Näytöksessä laskuvarjohyppyjä suorittavalta hyppääjältä edellytetään C-lisenssiä.## SavupanoksetKäytettäessä savupanosta vapaapudotusnäytöshypyllä on sen kiinnityksen täytettävä seuraavat vähimmäisvaatimukset:* Savupanos on oltava kiinnitettynä asianmukaiseen telineeseen, joka kiinnitetään jalkaan. Teipin, narun tai rautalangan (tai vastaavan) käyttö kiinnityksestä on kielletty.* Savupanos on eristettävä jalasta riittävän hyvin panoksen kehittämän kuumuuden vuoksi.* Kiinnitysjärjestelmän on kestettävä hypyn aiheuttamat rasitukset, mukaan lukien poikkeuksellisen kovat aukaisut (esim. varavarjo). Kiinnitysjärjestelmän on myös kestettävä savupanoksen palaessaan kehittämä kuumuus.* Savutelineessä on oltava järjestelmä, jolla se hätätilanteessa (esim. takertuminen varjoon aukaisuvaiheessa) voidaan laukaista irti jalasta.* Savupanos on sitä paikalleen asennettaessa suunnattava siten, että panoksesta purkautuva tulisuihku ja kipinät eivät aiheuta vahinkoa hyppääjälle tai hänen varusteilleen.* Savupanos ei saa haitata hyppääjän maahantuloa.Edellä mainitun tyyppisen vapaapudotussavupanoksen lisäksi tai sijasta voidaan käyttää myös savupanoksia, jotka on tarkoitettu ainoastaan käytettäväksi oltaessa avatun laskuvarjon varassa. Tällaisen savupanoksen kiinnityksen on kestettävä seuraavat vähimmäisvaatimukset:* Vapaapudotuksen aikana savupanoksen ja sen kiinnitysjärjestelmän on oltava suojattuna siten, ettei ole vaaraa takertumisesta laskuvarjoon tai sen osiin vapaassa pudotuksessa tai varjon avautumisvaiheessa.* Savupanoksen saa sytyttää vasta, kun laskuvarjo on täysin auki kehittynyt.* Kiinnityksen on kestettävä löystymättä tai irtoamatta savupanoksen kuumeneminen.* Mikäli savupanos on tarkoitettu riippumaan hyppääjän alapuolella, on kiinnityspunoksen oltava sellainen, että se kestää irtoamatta myös savupanoksen mahdollisen putoamisen kiinnityspunoksen varaan.## LiputKäytettäessä hyppääjän alapuolella varjon aukaisun jälkeen riippuvaksi tarkoitettua lippua näytöshypyllä, on se sijoitettava siten, ettei ole vaaraa sen auki purkautumisesta vapaan pudotuksen tai varjon aukaisun aikana. Käytettäessäedellä mainitun kaltaista lippua, on siihen liittyvän painon oltava kiinni lipun alareunassa. Tällaisen lipun yläreuna ei saa olla 50:tä senttimetriä kauempana hyppääjän jalasta.Vapaan pudotuksen aikana käytettäväksi tarkoitettua lippua ei saa kiinnittää hyppääjään tai hänen varusteisiinsa.Lippua on pidettävä kiinni käsin, eikä mitään kiinnityslenkkejä saa käyttää. Lipun on oltava rakenteeltaan sellainen, että se vapaasti pudotessaan ei aiheuta vahinkoja ulkopuolisille. Tällaisessa lipussa ei saa käyttää painoja (yms.).