Näytöshyppyjä suorittavalta organisaatiolta edellytetään organisaation johtokunnan nimeämää näytöshyppypäällikköä, joka huolehtii näytöshyppyjen suunnittelusta ja hyppyturvallisuudesta sekä valvoo näytöksissä tarvittavan materiaalin ja kaluston kuntoa.

Hänen tehtävänään on mm.:
* valvoa määräysten ja ohjeiden noudattamista näytöshypyillä
* valvoa, että hyppääjän varusteiden tarkastukset ja lisenssit ovat voimassa
* valvoa, että vakuutukset ovat kunnossa
* pitää tarvittaessa tiedotustilaisuus.

Organisaation johtokunta voi nimetä näytöshyppypäällikölle sijaisen, joka hoitaa kaikkia näytöshyppypäällikölle kuuluvia tehtäviä, jos tämä on estynyt.

Näytöshyppypäällikkö voi nimetä itselleen tarvittavan määrän apulaisia, jotka voivat toimia lentokoneessa pokanvanhimpina näytöshyppypäällikön antamien ohjeiden mukaisesti.

Näytöshyppypäällikkö nimeää näytöshyppääjät kuhunkin näytökseen erikseen, ottaen valinnassaan huomioon hyppyalueen asettamat vaatimukset sekä hyppääjien kokemuksen ja taidot.
